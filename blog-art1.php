<?php $title = "Još jedan zadatak za roditelje - Ceris udruženje";
include("head.php") ?>
<body id="blog">
<?php include("header.php") ?>
<main>
    <div class="container">

        <h2>Još jedan zadatak za roditelje</h2>
        <div class="row">
            <div class="col-md-10 col-md-offset-1">
                <p>
                    Najveća briga roditelja uvek je, i zauvek je zdravlje njihove dece. A kako i ne bi bilo, kad je
                    zdravlje temelj kvalitetnog života, nulta tačka. Mada, zdravlje uopšteno, predstavlja stanje
                    kompletnog fizičkog, mentalnog i socijalnog zdravlja, a ne samo odsustvo bolesti, obično se misli na
                    fizičko zdravlje. Zato se roditelji dosta bave preventivom, vraćaju se prirodi, razvijaju zdrave
                    životne stilove, menjaju način ishrane kako bi i svojoj deci preneli ovu vrstu navika, smatrajući to
                    ulaganjem u budućnost svoje dece.
                </p>
                <img class="img-responsive paragraf-picture" src="img/divjak-img/slika_porodice.jpg" alt="Slika porodice">
                <p class="picture-paragraf">
                    Mentalno zdravlje većina ljudi povezuje sa odsustvom psihičkih poremećaja i bolesti. Ipak, mentalno
                    zdravlje zapravo podrazumeva najbolje moguće stanje pojedinca, u odnosu na njegove lične kapacitete
                    i promenljive socijalne okolnosti. Ovo znači da se mentalno zdrave osobe bolje snalaze i bolje
                    tolerišu stres. One funkcionišu i kad se sve raspada. Neophodno je održavati mentalno zdravlje a to
                    se postiže mentalnom higijenom. Ona je, rekla bih, osnovna prevencija u ovom domenu. U današnje
                    vreme, u svetu koji se brzo menja, u kome vladaju različiti sistemi vrednosti, u kome se od
                    pojedinca očekuje prvenstveno fleksibilnost i prilagodljivost ovaj aspekt zdravlja je nepravedno
                    zanemaren. Pored toga, veliki broj svetskih istraživanja pokazao je da je veza između psihičkog i
                    fizičkog zdravlja neraskidiva i da je sve veći broj psihosomatskih oboljenja. Možemo da zaključimo
                    da je za fizičko zdravlje potrebno i mentalno.
                </p>
                <p>
                    Iako se o ovoj vezi sve više priča i sve više zna, prevencija mentalnog zdravlja nije nešto što je u
                    trendu. Naše društvo, osiromašeno kako jeste, sistemski ne podržava nikakav sistem preventive i
                    kontrole bolesti tako da je daleko od bilo kakve brige o mentalnoj higijeni.
                </p>
                <p>
                    Kako vidimo, socijalne prilike ne pružaju stabilnost, sistemska podrška pojedincu i porodici je na
                    društvenoj margini ali roditelji imaju još jedan zadatak: Da podignu mentalno zdravo dete.
                </p>
                <h3>
                    Kako podići mentalno zdravo dete?
                </h3>
                <p>
                    Na dobrobit dece utiču nasledni faktori, porodica i društvo. Društvene prilike ili neprilike, utiču
                    na funkcionisanje roditelja kao pojedinaca, utiču i na porodični sistem kako materijalno tako i
                    psihološki, kroz opštu atmosferu u javnom prostoru. Porodica je prvo socijalno okruženje deteta i
                    ona mu pruža negu i omogućava opstanak u početku. Kasnije mu pruža sigurnost i podršku za razvoj
                    kapaciteta. Zato što na društveno uređenje i prilike pojedinci imaju veoma malo uticaja, moć da
                    menjaju realnost je upravo u njihovoj ulozi roditelja. Očuvanjem porodičnog sistema sa
                    principijelnim delovanjem i kvalitetnom komunikacijom roditelji stvaraju temelje za mentalno
                    zdravlje dece.
                </p>
                <p>
                    Dete se rodi sa predispozicijama za određeni temperament i osobine ali se njegova ličnost najvećim
                    delom formira u okviru porodičnog sistema. Zapravo dete o sebi saznaje iz onoga što mu roditelji
                    govore ili pokazuju, kroz ponašanje prema njemu. Ono stvara svoj identitet na osnovu ponašanja
                    roditelja prema njemu i uči o odnosima sa drugim ljudima i svetom uopšte u odnosu na njihov
                    međusobni odnos. Još od najranijeg detinjstva dete na osnovu svojih doživljaja donosi zaključke i
                    razvija strategije koje koristi čitavog života. Upravo zbog ovih činjenica, od prvih dana života
                    treba prepoznavati i razumeti dečje potrebe kako bi se doslednim i kontinuiranim stvaranjem uslova
                    za njihovo zadovoljenje postigla i ostvarila bazična sigurnost. Kasnije je neophodno anticipirati
                    faze razvoja i ne postavljati prezahtevne ciljeve. Razvoj se najbolje podstiče time što se zahtevi
                    postavljaju u zoni narednog razvoja a to podrazumeva pružanje podrške detetu da uradi ono za šta
                    trenutno nije u stanju samo da uradi, ali treba biti realističan i omogućiti ovo zajedničko
                    delovanje. Optimalan razvoj kapaciteta i kompetencija predstavlja važan preduslov za vođenje
                    kvalitetnog života.
                </p>
                <p>
                    Roditelji su, svaki sa svojim osobenim karakteristikama i kapacitetima, sami po sebi veoma važan
                    faktor u celom razvoju deteta. Ma koliko oni bili različiti njihovo delovanje biće efikasno ukoliko
                    se u interakciji sa detetom ponašaju odraslo. Ova odraslost ogleda se u njihovoj sposobnosti da budu
                    realistični u sagledavanju trenutnih okolnosti a da njihovo reagovanje ima jasan cilj, da njihovo
                    ponašanje zapravo bude plansko. Roditelji imaju više informacija od deteta, svakako više iskustva i
                    njihova logika je ispravnija. Rezultat svog delovanja mogu da predvide, iako to nije lako i uvek
                    tačno. U životu se često dešava da se roditelji ponašaju kao deca. Takvo ponašanje u odnosu sa decom
                    može imati dalekosežne posledice. Ovde ne mislimo na zaigranost i radoznalost, veće na neprimereno
                    reagovanje koje umesto da pruži stabilnost i primer za ponašanje, deluje upravo suprotno. Ukoliko
                    dete obuzmu jake emocije, ono obično ne zna šta bi sa njima i onda se njegovo ponašanje uglavnom
                    percipira kao neodgovarajuće. Ono se ponaša na način koji ume, jedino kako zna. Reagovanje roditelja
                    u tim situacijama treba da pokaže detetu kako i koje ponašanje jeste primereno. Dakle, čak i kada
                    roditelj ima isto osećanje kao dete, on zna za alternativne načine ponašanja. Ti alternativni načini
                    mogu biti različiti ali su svakako učinkovitiji od onog koje malo dete koristi. Dečija ponašanja su
                    veoma često zapravo neefikasna, pasivna. Svojim primerom roditelj uči dete da bude proaktivno, da
                    prihvati svoje emocije i deluje konstruktivno u odnosu na izazov. Ovo povećava samopouzdanje i, u
                    daljoj perspektivi omogućava mentalnu stabilnost.
                </p>
                <p>
                    U komunikaciji sa decom, a to važi i za svet odraslih, izuzetnu važnost ima ono što danas često
                    možemo čuti: poštovanje ličnosti. Značenje ovog izraza često ljudi zamenjuju sa formom u obraćanju
                    ali suština je zapravo veoma jednostavna. Shvatimo li da se ličnost, dakle biće, u ovom slučaju
                    dete, može ponašati na različite načine. Neki od tih načina nam se mogu dopadati ili ne. Možemo ih
                    percipirati kao loše ili dobre. Onda u komunikaciji moramo govoriti o konkretnom tom ponašanju.
                    Odrasli imaju sposobnost da realno sagledaju situaciju, ali zbog svojih unutrašnjih zastoja ili
                    kriza, ne reaguju uvek u skladu sa tim.
                </p>
                <p>
                    Igra je dečija potreba ali i sredstvo kognitivnog, emocionalnog i socijalnog razvoja. U socijalnom
                    smislu igra je kanal komunikacije. Kod beba i male dece je samoindukovana a uloga roditelja je da
                    omoguće da se što duže održi kao spontana aktivnost. Neophodnost i blagotvornost igre ogleda se u
                    njenoj funkcionalnosti i činjenici da je uvek praćena pozitivnim emocijama. Kroz igru dete
                    proživljava i prerađuje iskustva, igra i razvija različite uloge, usvaja socijalna pravila i
                    oslobađa se stresa. Sa starijom decom, od 5 godine života, ona može biti sredstvo produbljivanja
                    interesovanja, pravilno vođena postaje kontekst otkrivanja i metakognitivnog učenja.
                </p>
                <p>
                    Odgovoriti na pitanje sa početka, može se učiniti nemogućim, ipak, posvećenost sopstvenom rastu i
                    razvoju, ljubav prema detetu i malo znanja mogu biti garant stvaranja mentalno higijenskih uslova za
                    podizanje dece.
                </p>
                <a class="blog-link" href="blog.php">Vrati se nazad na tekstove</a>
                </article>
            </div>
        </div>
    </div>
</main>
<?php include("footer.php") ?>
